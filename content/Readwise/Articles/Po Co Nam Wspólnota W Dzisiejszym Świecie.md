# Po Co Nam Wspólnota W Dzisiejszym Świecie

![rw-book-cover](https://hatalska.com/wp-content/uploads/2022/03/IMG_20211228_2035565-scaled.jpg)

## Metadata
- Author: [[N_Hatalska]]
- Full Title: Po Co Nam Wspólnota W Dzisiejszym Świecie
- Category: #articles
- Document Tags: [[shortlist]] 
- URL: https://hatalska.com/2022/03/22/po-co-nam-wspolnota-w-dzisiejszym-swiecie/

## Highlights
- To, że ta siła pojawia się tak regularnie, nie jest niczym zaskakującym. To naturalny odruch – w naukach społecznych określany jako *catastrophe compassion1**.* Po pierwszym szoku, strachu, niepokoju, poczuciu beznadziei i braku wpływu, ludzie zaczynają sobie wzajemnie pomagać. Badania konsekwentnie pokazują, że ludzie są zdecydowanie bardziej prospołeczni podczas katastrofy i bezpośrednio po niej. Taka postawa – pomaganie innym, jedność i wspólnota wobec zagrożenia – daje człowiekowi poczucie sprawczości, wpływu i kontroli nad własnym życiem, zwiększa też jego poczucie szczęścia, o ile w ogóle można mówić o szczęściu w takich trudnych sytuacjach. ([View Highlight](https://read.readwise.io/read/01gngxf54zavrh4772hga8xgzc))
    - Note: Catastrophe compassion
- I żeby było jasne. Polaryzacja to nie jest niezgadzanie się ze sobą. Niezgadzanie się ze sobą jest zdrowe i naturalne. Polaryzacja jest wtedy, kiedy odmawiamy siedzenia w jednym pokoju z osobą, która ma odmienne poglądy. Kiedy odmawiamy jej podania ręki. Kiedy nie chcemy z nią rozmawiać. Kiedy rozmowa zamienia się w lawinę przekleństw bądź pogardę. Polaryzacja jest wtedy, kiedy w przestrzeni publicznej pojawiają się głosy, że podziały należy instytucjonalizować; że należy przyjąć do wiadomości, że tak wygląda nasze społeczeństwo. Polaryzacja jest wtedy, kiedy obśmiewa się jedność; kiedy szydzi się z solidarności i wspólnoty. Polaryzacja jest wtedy, gdy podziały ulegają petryfikacji. Gdy widzimy, że społeczeństwo podzieliło się na dwa plemiona, które nie mają ze sobą bezpośredniego kontaktu ani wspólnego języka; które nie widzą żadnych punktów wspólnych; które wzajemnie się nienawidzą i zwalczają. ([View Highlight](https://read.readwise.io/read/01gngxgy2f4ak1mz1y1c1qtbna))
    - Note: Definicja polaryzacji
- Ten drastyczny wzrost polaryzacji w ostatnich 10-12 latach można wytłumaczyć kryzysem finansowym, który miał miejsce w 2008 roku. Polaryzacja wynika bowiem z czynników ekonomicznych. Kryzys gospodarczy i związane z nim bezrobocie, zwolnienia z pracy, podwyżki cen sprzyjają nierównościom społecznym. Poczucie krzywdy i niesprawiedliwości jest i bardziej widoczne, i bardziej odczuwalne, co wyzwala napięcia między tymi, którym wiedzie się lepiej, a tymi, którym wiedzie się gorzej. Ale na polaryzację wpływają też inne czynniki, nie tylko ekonomiczne. Przede wszystkim wymienić należy tu czynniki społeczne – takie, jak chociażby intensywne zmiany demograficzne. Z jednej strony mamy starzejące się społeczeństwo, z drugiej wchodzące na rynek pracy młode pokolenia, generacja Z czy Alpha. W konsekwencji prowadzi to do sytuacji, gdy w jednej firmie pracują ze sobą, często przy jednym projekcie, trzy, cztery pokolenia, z których każde jest na innym etapie życia, ma inne oczekiwania, podejście do pracy. Naturalnie powoduje to napięcia i niemożność dogadania się. Polaryzacji sprzyja też kultura strachu, w której żyjemy – od 2001 roku istnieje stałe zagrożenie terroryzmem, a w związku z kryzysami, w których ciągle jesteśmy (ekonomicznym, klimatycznym, energetycznym) pogłębia się poczucie niepewności. Do tego wszystkiego dochodzi trwająca od ponad dwóch lat pandemia COVID i związany z nią lęk. Kiedy rośnie niepokój, rośnie też agresja. To biologiczna reakcja, tzw. *fight or flight* – w sytuacji zagrożenia człowiek albo ucieka, albo właśnie podejmuje walkę – nawet jeśli tą walką jest po prostu przemoc słowna. ([View Highlight](https://read.readwise.io/read/01gngxk54wq3n39cpap1mjptgg))
    - Note: Przyczyny polaryzacji
- Badania pokazują, że nawet jeśli do naszej bańki przedostanie się inny pogląd, nie umiemy go przyjąć, tylko jeszcze bardziej radykalizujemy się we własnych opiniach4. Sytuację ([View Highlight](https://read.readwise.io/read/01gngxn02x7wgd1qx6gnjxqm9b))
- I wreszcie tzw. ekonomia uwagi, w której żyjemy od momentu upowszechnienia się internetu. Priorytetyzuje ona sensację, emocje, skrajne opinie nad obiektywizmem. W ekonomii uwagi fakty nie mają znaczenia. W ekonomii uwagi ważna jest radykalizacja wypowiedzi i zachowań tylko po to, żeby jeszcze bardziej się wyróżnić; żeby w ogóle zostać zauważonym. Ekonomia uwagi monetyzuje  nasze emocje – na tym polega dziś model biznesowy większości spółek mediowych. W interesie mediów jest wzbudzanie i podtrzymywanie silnych emocji – silne emocje sprawiają bowiem, że mamy potrzebę dłuższego spędzania czasu w danym medium, aby te emocje rozładować. ([View Highlight](https://read.readwise.io/read/01gngxpt6xwb96a5eygahnran0))
    - Note: Ekonomia uwagi
- W pierwszej kolejności wszystko to prowadzi do spadku poziomu debaty publicznej. Dyskusje nie toczą się już na temat kwestii merytorycznych, ale opierają się o język. Przekraczane są kolejne granice nie tylko w społeczeństwie – wystarczy popatrzeć na “dyskusje” na Twitterze czy Facebooku – ale też wśród polityków, osób publicznych czy dziennikarzy. W konsekwencji jednak konsekwencje są zdecydowanie poważniejsze – następuje stałe rozbicie norm społecznych i pojawia się zjawisko określane jako utrata spójności społecznej. Różne grupy, które normalnie funkcjonują w społeczeństwie, nie są w stanie z szacunkiem się ze sobą nie zgadzać. Dochodzimy do sytuacji, kiedy kompromis, szukanie wspólnych punktów traktowane jest jak zdrada. ([View Highlight](https://read.readwise.io/read/01gngxw8va56f1jc3gp9j5qpxc))
    - Note: Utrata spójności społecznej
- Rebecca Solnit w swojej książce *A Paradise Built in Hell:* *“Choć sama w sobie straszna, katastrofa bywa czasem tylnymi drzwiami do raju; raju, w którym jesteśmy tymi, którymi mamy nadzieję być; w którym wykonujemy pracę, której pragniemy i w którym jesteśmy opiekunami naszych braci i sióstr.”*5 ([View Highlight](https://read.readwise.io/read/01gngy9j42vh59babyw9rb9amq))
- wykonujemy pracę, której pragniemy i w którym jesteśmy ([View Highlight](https://read.readwise.io/read/01gngy8p36ze488k4w57bwnkm0))
