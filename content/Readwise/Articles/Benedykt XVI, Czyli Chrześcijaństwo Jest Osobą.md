# Benedykt XVI, Czyli Chrześcijaństwo Jest Osobą

![rw-book-cover](https://wiez.pl/wp-content/uploads/2022/12/benedykt-xvi-spotkanie-1.jpg)

## Metadata
- Author: [[Zbigniew Nosowski]]
- Full Title: Benedykt XVI, Czyli Chrześcijaństwo Jest Osobą
- Category: #articles
- URL: https://wiez.pl/2022/12/31/benedykt-xvi-czyli-chrzescijanstwo-jest-osoba/

## Highlights
- Świat się jednak zmienił. Zmieniło się też, dzięki II Soborowi Watykańskiemu, rozumienie i uzasadnianie wiary. W dzisiejszym Katechizmie Kościoła Katolickiego – przygotowanym za pontyfikatu Jana Pawła II pod kierunkiem kard. Josepha Ratzingera – na samym początku wykładu wiary czytamy: „Wiara jest odpowiedzią człowieka daną Bogu, który mu się objawia i udziela” (KKK 26). W miejsce definicji podkreślającej płaszczyznę intelektu i woli pojawił się – jako kluczowy – aspekt egzystencjalny. Najważniejsze staje się: Komu wierzę. ([View Highlight](https://read.readwise.io/read/01gny76ejdwpd6bb6gvda0s7de))
- W tej ewolucji myśli katolickiej niebagatelną rolę odegrał Joseph Ratzinger. Jego książka „Wprowadzenie w chrześcijaństwo” (wykłady w Tybindze z roku 1967) do dziś jest znakomitym punktem wyjścia do rozmów z ludźmi poszukującymi czy katechumenami. Bardzo mocno podkreślany jest tam osobowy charakter wiary. ([View Highlight](https://read.readwise.io/read/01gnyj7xawkf67ar3gxga4bqh3))
- „Wiara chrześcijańska jest czymś więcej niż opowiedzeniem się za duchową podstawą świata. Jest ona spotkaniem […] wiara jest znalezieniem jakiegoś «ty», które jest dla mnie oparciem i które w całym niespełnieniu i ostatecznej niespełnialności ludzkich spotkań obdarza obietnicą niezniszczalnej miłości […]. Wiara chrześcijańska żyje nie tym, że daje sens obiektywny, lecz tym, że ów Sens zna mnie i kocha, i że mogę Mu się powierzyć z gestem dziecka, które wie, iż w matczynym «ty» zawiera się odpowiedź na wszystkie jego pytania” – pisał 55 lat temu teolog Ratzinger. ([View Highlight](https://read.readwise.io/read/01gnyj8s7a27d9620wjx37x4fk))
    - Note: Wprowadzenie w Chrześcijaństwo, J. Ratzinger
- A jako papież Benedykt XVI uczynił je punktem wyjścia swojej pierwszej encykliki [„Deus Caritas est”](https://www.vatican.va/content/benedict-xvi/pl/encyclicals/documents/hf_ben-xvi_enc_20051225_deus-caritas-est.html). W jej pierwszym punkcie napisał: „U początku bycia chrześcijaninem nie ma decyzji etycznej czy jakiejś wielkiej idei, jest natomiast spotkanie z wydarzeniem, z Osobą, która nadaje życiu nową perspektywę, a tym samym decydujące ukierunkowanie”. ([View Highlight](https://read.readwise.io/read/01gnyjccpn9evgvqqrfed7vjmr))
- Skoro „wiara jest odpowiedzią człowieka daną Bogu”, to wszystko zaczyna się od Boga, który szuka człowieka. A Kościół głosi Dobrą Nowinę, którą można – w wolności – osobiście przyjąć albo osobiście odrzucić. ([View Highlight](https://read.readwise.io/read/01gnyjdsdyd0v9ypdxzstk928d))
