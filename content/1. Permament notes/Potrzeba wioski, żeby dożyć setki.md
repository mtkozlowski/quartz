---
date: 2022-11-27
tags: [psychologia/bliskieZwiazki]
published: false
---
# Potrzeba wioski, żeby dożyć setki
**Na podstawie**: Efekt wioski, Pinker, S. 2014

Co łączy?
- miasteczko w Kaliforni zatruwane przez koncern zbrojeniowy,
- klasztor sióstr Notre Dame, 
- oraz malownicze, choć trudno dostępne wioski w środkowej Sardynii?  
  
**Długowieczność.** We wszystkich tych miejscach żyją osoby, które osiągnęły ponadprzeciętny wiek. Jak się wydaje, wynik ten osiągają dzięki tej samej charakterystycznej cesze ich życia. **Wspólnemu życiu.**

Przyjrzyjmy się kilku potencjalnym kandydatom na czynniki wydłużające życie

## Geny

Geny z pewnością mają swój udział w predestynowaniu nas do długiego życia, ale wg badania przeprowadzonego na duńskich bliźniętach, odpowiadają za to **jedynie w 25%.** Jednak przebadani sardyńczycy nie różnią się genetycznie od innych Włochów, czy Europejczyków.

Z drugiej strony, faktycznie, zamieszkująca środkową sardynię społeczność żyje we względnej izolacji od zewnętrznych wpływów od 5 do 10 tys. lat. Z badań genetycznych wynika, że mieszkańcy pochodzą jedynie od kilku matek! Co jest jednak dużo ważniejsze, to fakt, że wchodzenie w związki z ludźmi będącymi w jakimś stopniu krewnymi, na przestrzeni pokoleń wykształciło bardzo silne zjawisko nazywane **doborem krewniaczym**.

Dobór krewniaczy to tendencja do faworyzowania bliskich nam osób. Dzieje się tak, ponieważ odczuwamyu większą przyjemność z pomagania i otrzymywania pomocy od osób z nami spokrewnionymi. W przypadku niebieskich stref, do grona krewnych mogą zaliczać się całe miejscowości.

Są jednak także negatywne strony tego zjawiska. Pierwsza to częstsze występowanie chorób genetycznych np. niedokrwistości śródziemnomorskiej. Druga, ważniejsza z psychologicznej strony, to osobliwa nieufność, a nawet wrogość wobec obcych i silny ostracyzm wobec kogokolwiek, kto wyłamuje się z ich tradycyjnego modelu życia, w którego **centrum jest wzajemna troska o siebie**. 

## Klimat

Choć może nam się wydawać, że na tak rajskiej wyspie, jak Sardynia panuje jakiś wyjątkowy klimat, zapewniający mieszkańcom długie, zdrowe i szczęśliwe życie to niestety trzeba odrzucić tę tezę, ze względu na inne miejsca, w których też można znaleźć ponadprzeciętną ilość, których lokalizacja nie zachwyca.

Przykładem niech będzie kalifornijskie miasteczko Loma Linda, które znajduje się na trasie chmury smogu znad Los Angeles i jest zatruwane przez niedaleki koncern zbrojeniowy. Miasto jest zamieszkane przez Adwentystów Dnia Siódmego, którzy wewnątrz Kościoła tworzą między sobą silne więzy. W mieście dostępna jest opieka medyczna na bardzo wysokim poziomie, która jest w stanie obniżyć negatywny wpływ środowiska. Jednocześnie wspomniane relacje przyczyniają się do wysokiej długowieczności tej społeczności.

## Dieta

Choć prawie każdy z nas chciał, by przepyszna makaronowa dieta śródziemnomorska miała cudowny wpływ na nasze zdrowie i długość życia, to znów trzeba obalić tę hipotezę. Co więcej, nawet osławione już wypijanie jednej lampki czerwonego wina do obiadu nie przedłuży nam życia[[#^eec1ed|*]].

## Bliskie związki

Odłóżmy te wszystkie pomysły na bok i przyjrzyjmy się prawdziwemu bohaterowi tego tematu. To bliskie związki i troska o siebie nawzajem ma największy potencjał do tego, aby przedłużyć nasze życie. Potwierdzają to badania:

![[Screenshot_20221203_115409_Kindle.png]]

[[#^783a1a |Źródło wykresu]]  

Długowieczni sardyńczycy żyją razem. Na serio serio. Wspólne spędzanie czasu, wychowywanie dzieci, obchodzenie świąt, czy każdej niedzieli jest tutaj nie tylko jedną z, po prostu bardziej tradycyjną opcją do wyboru. Jest tak silnym kodem kulturowym niebieskiej strefy, że nawet dla młodych Włochów z rejonu ten konkretny styl życia jest nie tylko oczywisty, ale naturalnym źródłem życiowej radości.

### Co konkretnie pomaga?

Wzajemna pomoc to wzmożone wydzielanie endorfin i innych korzystnych neuropeptydów. Bliskość, fizyczny kontakt, drobne gesty zwiększają wydzielanie oksytocyny i wazopresyny, które pomagają ukoić nerwy, obniżają stres, wprowadzają nas w lepszy nastrój.

Duża ilość relacji do *ogarnięcia* silnie stymuluje nasz mózg, który wyewoluował do tak pokaźnych rozmiarów właśnie po to, aby poradzić sobie z dużą liczbą kontaktów i skomplikowanych związków między nimi. To dzięki temu starsi mieszkańcy niebieskich stref zachowują zdolności poznawcze do końca swoich dni.

Jak zostało wspomniane w poprzednim rozdziale, bliskie relacje pozwalają przetrwać niejeden kryzys w ciągu życia. Jednym z nieuniknionych kryzysów podeszłego wieku jest odejście partera. Badania pokazują jednak, że wdowy i wdowcy, którzy zachowują kontakt z innymi wdowcami żyją dłużej - osłabieniu ulega występujący na całym świecie efekt wdowieństwa.

Na koniec warto choćby zaznaczyć, że choć najmniej naukowy, to jednak najbardziej przekonujący jest argument jednej z mieszkanek Villagrande, która na dociekiwania o jej własną długowieczność odpowiedziała: *bo mnie tu kochają*.

## A co z technologią i profesjonalną pomocą?

Niestety, dla pozytywnego efektu potrzebny jest fizyczny kontakt: przytulenie, drobne gesty, naturalny kontakt wzrokowy. 

W jakiś sposób potrafimy też odróżnić niewymuszoną, przyjacielską relację od zatrudnionej, profesjonalnej pomocy. Choć odwiedzająca starszą osobę pielęgniarka z pewnością podniesie komfort życia danej osoby, to niezapewni dobroczynnych skutków bliskiej relacji.

## Podsumowanie

Starość **nie musi być** smutna i samotna. Możemy otoczyć się wieloma bliskimi osobami, których obecność i wsparcie zapewnią zwiększone wydzialanie dobrych hormonów (**endorfiny, oksytocyny i wazopresyny**). Te relacje pomogą nam przetrwać niejeden kryzys, obronić się przed efektem wdowieństwa i sprawią, że życie będzie dłuższe i przyjemniejsze.

Ogarnianie wielu relacji ćwiczy nasz mózg, który dłużej zachowuje giętkość.

Już dzisiaj możemy zadbać o swoją długą i szczęśliwą starość. W tym celu warto zaangażować się w kilka grup, wspólnot, czy relacji. Zazwyczaj podstawowymi miejscami kontaktów jest rodzina i miejsce pracy. Czasem jednak te podstawowe miejsca potrafią być bardzo toksyczne. Wtedy warto poszukać innego miejsca, którego satysfakcjonujący wpływ, będzie odtrutką na relacje, których być może nie jesteśmy w stanie uniknąć.

---
#### Literatura

Anne Marie Herskind i in., The Heritability of Human Longevity: A Population-Based Study of 2872 Danish Twin Pairs Born 1870–1900, „Human Genetics”, nr 3/ 1996. ^bdb48d

[Dlaczego czerwone wino nie jest takie super - Harvard Healt Edu](https://www.health.harvard.edu/blog/is-red-wine-good-actually-for-your-heart-2018021913285)   ^eec1ed

Julianne Holt-Lunstad, Timothy Smith, J. Bradley Layton, Social Relationships and Mortality Risk: A Meta-analytic Review, „PLOS Medicine”, nr 7/ 2010, s. 14 [Pełen artykuł](https://journals.plos.org/plosmedicine/article?id=10.1371/journal.pmed.1000316)  ^783a1a