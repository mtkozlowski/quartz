---
date: 2022-06-01
tags: []
---
# Wnioski z Influencers Awards

### Jak decyduje Twój klient? Dlaczego znajomość ekonomii behawioralnej poprawi stan Twojego konta?

- Wysiłek zwiększa tolerancję na płacenie więcej - dzięki **mówieniu jak powstał produkt**, ile to kosztowało wysiłku i czasu sprawiamy, że klienci są skłonni więcej zapłacić. 
- **Dodanie gratisu** wciąż doskonale działa. Zastanów się, co możesz dać klientowi za darmo?
- Jeśli produkt jest powtarzalny i trudno go wyróżnić, **pokaz produkt w parze z innym**, aby wywołać połączenie z czymś fajnym. Kitkat w USA, w kilku kompaniach pod rząd pokazywał się na zdjęciach z kawą, dzięki czemu wywołał skojarzenie - piję kawę to zjadłbym coś słodkiego. Co? Oczywiście Kitkata

### Budowanie społeczności wokół produktów, a nie po prostu wokół tematu jako skuteczniejszy sposób na utrzymanie się z tworzenia treści czy produktów online.

11 plusów budowania społeczności WOKÓŁ produktu:
1. Większa motywacja
2. mocniejsze skupienie się na potrzebach innych ludzi
3. o wiele lepszy i szybszy feedback
4. szybszy rozwój, dzięki pieniądzom na nowe rozwiązania
5. większa społeczność, dzięki pieniądzom na reklamę
6. znacznie większe zarobki, dzięki produktom i reklamom
7. o wiele wartościowsza grupa odbiorców
8. szczęście ma o wiele mniejsze znaczenie
9. większa odporność na zmiany na rynku
10. większy rozwój nas samych jako twórców
11. większa przyjemność i zabawa

### Sztuka negocjacji. Jak zarabiać więcej pieniędzy na współpracach z markami?

- **Wchodzenie w barter zamyka większość dróg negocjacji** stawek, bo rynek jest mały i ciężko potem wytłumaczyć, dlaczego od pracy za buty przeszliśmy do 5000 złotych za współpracę.
- Licz REALNIE koszt czasu i **wszystkie swoje koszty**.
- **Odmawianie** to klucz do sukcesu.
- Albo **projekt ma budżet, albo nie ma** - jeśli agencja kręci, że chciała za barter i może wyjątkowo ewentualnie znajdzie pieniądze to znaczy, że ktoś kłamie.
- **Szybko pytaj o budżet, by nie tracić swojego czasu.**
- Musisz wiedzieć z czego wynika Twoja cena, co za nią stoi - to twoja podstawowa wiedza i bez niej nie masz szans w żadnych negocjacjach.
- Klienci przychodzą do nas, aby rozwiązać problem - pokaż mu inne realizacje, pomysły na działania, daj coś ekstra od siebie. To rzadko bywa zapomniane, nawet jeśli nikt tego nie wyartykułuje.
- Jeśli chcesz zarabiać to musimy się wysilić - **oferty same nie spadną z nieba** a solidna praca zarówno nad komunikacją jak i contentem może się opłacić.
- Nie poddajemy się od razu w negocjacjach, **nigdy strony nie dochodzą do idealnego rozwiązania od razu.**  
- Negocjacje to Komunikacja. Jeśli nad nią nie pracujesz, obrażasz się na odmowy, zaniedbujesz komunikację - nic z tego nie będzie.
- Nawet jeśli nie interesuje cię współpraca, to **odpisz na maila, zawsze**. Szanuj wysiłek drugiej strony włożony w komunikację z Tobą.
- **Negocjuj bez emocji, to tylko biznes**. Zawsze z szacunkiem.
- **Bądź odważny** i wychodź z propozycją.
- **Zostawiaj otwarte drzwi**

### 2 mln w 30 dni, czyli jak skutecznie tworzyć i sprzedawać kursy online.

- W pierwszej kolejności zadbaj o jakość, bo **pierwsi kupują najlepsi klienci** i ich opinie napędzają dalszą sprzedaż.
- Jeśli możesz zorganizuj **zniżki od partnerów** 
- Dobrą jakość łatwiej sprzedać
- **Newsletter z minilekcjami** jako początek lejka zakupowego przed okienkiem sprzedażowym.
- Minilekcje zadziałały, bo łatwiej promować coś darmowego, co już daje wartość i oswaja z autorami.
- Jako ludzie albo podejmujemy decyzję od razu albo czekamy do samego końca. Dlatego **sprzedaż w trybie ciągłym jest najtrudniejsza** i **mniej skuteczna niż okienka sprzedażowe**.

### Wnioski ogólne
1. Twórcy, którzy realnie żyją z tworzenia contentu **zwykle przynajmniej 3-4 lata** robili to, nie zarabiając lub zarabiając bardzo mało. Dopiero z czasem pojawiły się możliwości zarobku i nieco lepsze perspektywy. Osoby postrzegane jako odnoszące sukces pracują zwykle dekadę w jednym temacie. Pojawiło się **kilka osósb, które złamały tę regułę**.
2. Twórcy mocno dywersyfikują swoje działania, posiadając różne produkty, a czasem nawet 2 różne firmy. Niestety **rozdzielenie uwagi na kilka nóg biznesowych spowalnia rozwój, ale daje więcej bezpieczeństwa finansowego**. Najczęściej zarabiają na **ebookach, kursach, konsultacjach, współpracach komercyjnych i innych produktach dopasowanych do ich publiczności**.
3. TikTik jest Facebookiem 10-12 lat temu i to obecnie jedyne miejsce dające względnie darmowe zasięgi i pozwalające wybić się stosunkowo szybko.
4. I z ust agencji i influencerów pracujących ze współpracownikami przewijał się motyw **niskiego zaangażowania i chęci do pracy**. Dotrzymywanie słowa, terminów i jakość produktu staje się powoli wyróżnikiem, a nie podstawą wspólnego działania. Zawsze patrze na to jak na szansę, dla osób, którym chce się odrobinę bardziej.
5. **Czego nie robić**: 
	- nie twórz marek modowych, 
	- uważaj z produktami fizycznymi, 
	- nie rzucaj od razu pracy chcąc zostać podcasterem czy Youtuberem
	- nie myśl jak zatrudnić ludzi do zespołu, ale jak zlecić zadanie bez długich zobowiązań
	- nie zakładaj niczego, testuj wszystko
6. Kasia Gandor prowadząca kanał popularyzujący szerokopojętą naukę została Twórczynią roku, moim zdaniem bardzo zasłużenie.
7. Konferencja poza jednym miałkim panelem z ludżmi, których nie znałem była na bardzo wysokim poziomie merytorycznym i nie zmarnowałem czasu.
8. Średnia wieku była dość niska, ale twórców 40+ czy 50+ także nie brakowało. Atmosfera była bardzo przyjazna i sympatyczna.
9. Jesteś odpowiedzialny za wszystko co publikujesz. 
---
Backlink
[Wnioski z Influence - Wojtek Gruszka, Ahoy](https://community.ahoy.so/c/kawka-i-herbatka/wnioski-dla-tworcow-od-tworcow-z-influencers-live-wroclaw-2022)