---
date: 2022-05-24
tags: [mastermind]
---
# Mastermind pomimo ograniczeń

[Mastermind pomimo ograniczeń](https://annadyl.pl/mastermind-pomimo-ograniczen/)

## Jak zbudować mastermind pomimo ograniczeń?

Narzędziem, które pomaga zorganizować mastermind, pomimo ograniczeń jego uczestników, jest spotkanie kontraktujące (kick-off). W czasie tej rozmowy **warto z pełną otwartością mówić o swoich trudnościach i sytuacji**. To taki moment, kiedy można sprawdzić czy innym to będzie przeszkadzać i czy decydują się na pracę w takiej sytuacji. **Wtedy też ustalamy scenariusze awaryjne**. Na przykład – jeśli nie możesz przyjść, to dajesz znać innym, choćby w ostatniej chwili i oni wtedy pracują bez Ciebie. **Może mogą nagrywać sesje**, żeby umożliwić Tobie jej odsłuchanie i dorzucenie swoich pomysłów – już po fakcie, ale jednak. Opcji jest tyle, ile jesteście w stanie wymyślić. A **dobre rozwiązanie** to takie, na które **bez poczucia poświęcenia godzą się wszyscy uczestnicy.**

## Nie rezygnuj

**Moim zdaniem, osoby z trudnościami zdrowotnymi tym bardziej powinny uczestniczyć w mastermindzie**. Bo te spotkania dają ogromne wsparcie emocjonalne i pomagają obniżyć poziom stresu w pracy. A to ważne, szczególnie jeśli organizm jest w gorszej kondycji. Walka ze stresem w dzisiejszych czas powinna być w moim odczuciu stałą praktyką higieniczną – jak mycie zębów. Mastermind w tym pomaga. Dlatego jeśli masz kłopoty ze zdrowiem – migreny, depresję lub inne schorzenia, które czasem „wyłączają” Cię z funkcjonowania – nie rezygnuj. **Znajdź ludzi, którzy to zrozumieją** (mało jest takich, którzy mają odwrotnie!) i działaj!