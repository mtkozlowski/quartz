---
date: 2022-08-08
tags: []
published: false
---
# Windows like macOS: Pasek aplikacji po środku ekranu

Od początków PowerToys byłem ich intensywnym użytkownikiem. Najczęściej korzystam z funkcjonalności PowerToys Run, która na środku ekranu wywołuje launchera, dzięki któremu mogę otworzyć dowolną aplikację, policzyć proste równanie, wyszukać czegoś za pomocą wyszukiwarki internetowej, itp.

![[Pasted image 20220808162048.png]]

Na tyle mocno przyzwyczaiłem się do centralnego położenia tego okna, że każdorazowe obracanie głowy w stronę paska aplikacji zaczęło mnie irytować. Poszukałem więc sposobu na to, żeby pasek aplikacji przenieść na środek. Znalazłem kilka rozwiązań, przede wszystkim instalowanych nakładek, które zmieniają style w Windowsie. Ja jednak nie lubię dokładania do Windowsa takich pierdół. W końcu znalazłem inne, półautomatyczne rozwiązanie, którym chciałbym się z Wami podzielić.

### Jak to zrobić?

Na początku potrzebujemy odblokować pasek narzędzi i dodać jeden pusty toolbar. W moim przypadku będą to "Linki".

![[Pasted image 20220808162224.png]]

Następnie ten nowy pasek przeciągamy na lewą stronę **(1)**. Ostrożnie, ponieważ jakiekolwiek wyjechanie poza krawędź zakończy przeciąganie. Następnie **(2)** ikony aplikacji również przeciągamy tak, aby wyśrodkować ich położenie.

![[Frame 1.png]]

Na koniec chowamy tytuł toolbara "Links"

![[Pasted image 20220808162545.png]]

### Minusy?

Kilka razy w ciągu tygodnia wychodzę popracować gdzieś z samym laptopem, którego rozdzielczość jest mniejsza niż monitora w domu. Wtedy muszę ręcznie poprawić pozycję paska aplikacji. Ale to niewielki wysiłek.

Mam nadzieję, że Wam się przyda!