---
date: 2022-08-01
tags: []
published: false
---
# Proste programy, które sprawią, że użytkownicy Windowsa poczują się trochę lepiej, cz. 2

Dzisiaj chciałem pokazać Wam program, który z pewnością wielu z Was jest znany, ale jestem przekonany, że w naszej szerokiej społeczności znajdzie się wiele osób, dla których te rozwiązania będą objawieniem. Także dlatego, że już są w naszym kochanym, NIEZASTĄPIONYM Windowsie 🤠

## Przedstawiam **Historię schowka.**

  

Jeśli kiedykolwiek myśleliście o tym, jak fajnie byłoby mieć zapisane to co mieliście zapisane w schowku, zanim po raz kolejny wcisnęliście Ctrl + C, przestańcie się martwić. Oto Historia schowka prosto z ustawień systemowych. Nawet lepiej, ponieważ żeby ją włączyć nie trzeba nigdzie szukać. Wystarczy wcisnąć **Win + V,** a wyskoczy Wam okienko takie jak to poniżej.

  ![[Pasted image 20220801215457.png]]

_Et voilà!_ Od teraz za każdym razem, gdy wciśniecie kombinację Win + V, pojawi Wam się okno z którego będziecie mogli wybrać z ostatnio kopiowanych elementów. Głównie tekstu i obrazów.

![[Pasted image 20220801215613.png]]

Jak widać, każdą z pozycji można usunąć lub przypiąć, dzięki czemu przy czyszczeniu historii (Clear all), wybrane elementy zostaną zachowane.
  
Jeśli chodzi o bezpieczeństwo. Korzystam z Keepassa do przechowywania haseł i kopiowane z aplikacji hasła i loginy nie zapisują się w historii schowka.

